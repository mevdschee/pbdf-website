---
layout: page
header:
  image_fullwidth: header_poly2.png
  title: Toevoegen van diploma attributen
permalink: /uitgifte-diploma/
language: nl
translations:
  en: /issuance-diploma
---

OfficiÃ«le diploma gegevens zijn in Nederland online beschikbaar via
[DUO](https://duo.nl/particulier/diplomas/mijn-diplomas.jsp). Wanneer
u daar inlogt via DigiD kunt u pdf documenten downloaden met
beschrijvingen van de diploma's die u behaald heeft, inclusief school
en studie. Dit is beschikbaar alleen vanaf een bepaald jaar
(bijv. 1995), afhankelijk van schooltype of studie.

Deze pdf documenten zijn op professionele wijze door DUO voorzien van
een digitale handtekening. Daarmee wordt de echtheid (authenticiteit
en integriteit) van de pdf diploma's gegarandeerd.

Om uw diploma gegevens als IRMA attributen te krijgen dient u eerst
deze pdf documenten bij DUO op te halen. Na inloggen bij
[DUO](https://duo.nl/particulier/diplomas/mijn-diplomas.jsp) kunt u de
gewenste dipoloma's selecteren en downloaden, typisch onder de naam:
Uittreksel_diplomaregister.pdf

Op de diploma uitgifte pagina (tijdelijk uitgezet) van de stichting
Privacy by Design kunt u zo'n pdf diploma document uploaden. De
stichting controleert dan de digitale handtekening van DUO.

Om de gegevens uit dit diploma in uw IRMA app te krijgen zijn
nog twee stappen nodig.

  * U moet bewijzen dat u de persoon bent die in het diploma genoemd
    wordt; dit doet u door uw naam, geboortedatum en geslacht via IRMA
    te onthullen. Het is daarvoor nodig dat u die gegevens reeds in uw
    IRMA app heeft staan (via BRP of iDIN).

  * U kunt vervolgens de diploma gegevens als attributen laden in de
    IRMA app op uw telefoon. Deze stap kost een klein beetje tijd, na
    het drukken op de relevante (derde) knop, omdat de gegevens eerst
    uit het pdf document gehaald moeten worden.

De stichting Privacy by Design verwijdert de ge-uploade pdf en alle
diploma gegevens na uitgifte uit de eigen systemen. De stichting houdt
geen log bij van de uitgifte.

De hele procedure is omslachtig en fragiel. Hopelijk kan de procedure
in de toekomst eenvoudiger en robuster worden wanneer DUO zelf de
diploma's rechtstreeks -- zonder tussenkomst van de stichting Privacy
by Design -- ook als IRMA attributen uit wil geven.

[Terug](/uitgifte) naar uitgifte van attributen.
