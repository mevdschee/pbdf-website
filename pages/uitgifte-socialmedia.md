---
layout: page
header:
  image_fullwidth: header_poly2.png
  title: Attributen vanuit sociale media
permalink: /uitgifte-socialmedia/
language: nl
translations:
  en: /issuance-socialmedia
---

Attributen zoals uw naam en email adres kunnen in uw IRMA app
toegevoegd worden vanuit de sociale media
[Facebook](https://www.facebook.com), [Twitter](https://twitter.com)
en [LinkedIn](https://linkedin.com). De stichting Privacy by Design
heeft zich bij ieder van deze partijen geregistreerd om attributen te
kunnen ontvangen. De stichting voorziet deze attributen van een
digitale handtekening en plaatst ze in de IRMA app van de
gebruiker. Direct daarna verwijdert de stichting deze attributen uit
de eigen systemen. De stichting houdt geen log bij van de uitgegeven
attributen.

De volgende attributen worden gebruikt.

 * **Facebook**: volledige naam, voornaam, achternaam, email adres,
 geboortedatum
 * **Twitter**: gebruikersnaam, volledige naam, email adres, webadres
 van het eigen Twitter profiel.
 * **LinkedIn**: volledige naam, voornaam, achternaam, email adres,
 webadres van het eigen LinkedIn profiel.

De geldigheid van deze sociale media attributen in uw IRMA app is
*een jaar*.

Om deze attributen te ontvangen logt u eerst in via de aangegeven knop
voor
[Facebook](/uitgifte/social/facebook)
/
[Twitter](/uitgifte/social/twitter)
/
[LinkedIn](/uitgifte/social/linkedin). Vervolgens
worden u de relevante attributen getoond, samen met een knop waarmee u
deze attributen in uw IRMA app kunt laden.

Voor een webpagina die deze attributen ontvangt is het van belang dat
de naam en email adres attributen door de gebruiker zelf opgegeven
zijn in deze sociale media. De betrouwbaarheid ervan is dus niet
onafhankelijk gegarandeerd.  Wanneer een webpagina (sommige van) deze
attributen via IRMA gebruikt voor login is dit gebruik voor de
betreffende sociale media niet zichtbaar, omdat de IRMA rechtstreeks
met de webpagina communiceert. Hiermee wordt de privacy van de
gebruiker beschermd. In contrast daarmee, als bijvoorbeeld de login
bij een krant via Facebook verloopt, is elke login actie voor Facebook
zichtbaar en wordt door Facebook gebruikt om het profiel van
gebruikers uit te breiden.

[Terug](/uitgifte) naar uitgifte van attributen.
